\chapter{Schémy zabezpečenia API a využitie tokenov}

\label{kap:vyuzitie} % id kapitoly pre prikaz ref

V tejto kapitole uvedieme viaceré známe prístupy k riešeniu autentifikácie a autorizácie. Stručne objasníme ako fungujú a aké sú ich výhody a nevýhody. V našej práci sa detailnejšie pozrieme na prístup využívajúci API tokeny a na samotné tokeny a ich rozdelenie.

\section{Zabezpečenie bez autentifikácie}

V prípade, že je aplikačné rozhranie plne verejné, nepotrebuje žiadnu schému zabezpečenia. Ľubovoľný používateľ môže volať rozhranie bez predchádzajúcej autentifikácie a neexistuje spôsob ako obmedziť prístup k volaniam rozhrania.

Jediným identifikátorom autora požiadavky je jeho IP adresa. To je však veľmi slabý identifikátor a nedáva nám veľké možnosti v obmedzení prístupu k rozhraniu.

Hlavnou výhodou tohto riešenia je jednoduchosť implementácie, rozhranie nepotrebuje uchovávať žiadne dáta o používateľoch a všetky požiadavky sú jednoduché, ich rýchlosť závisí len od rýchlosti samotného volania a rýchlosti siete.

Nevýhodou je samozrejme strata kontroly nad prístupom k rozhraniu, ktorá sa obmedzila buď na nejakú kontrolu na základe IP adresy alebo úplne vymizla. Môžeme regulovať počet požiadaviek na rozhranie v časovom intervale alebo rýchlosť komunikácie s rozhraním, či už pre celé rozhranie alebo na základe IP adresy.


\section{Zabezpečenie bez schémy}

Najjednoduchšie riešenie autentifikácie a autorizácie je posielanie prihlasovacích údajov v každej požiadavke na rozhranie. Klient jednoducho pripojí prihlasovacie údaje ku každej požiadavke a rozhranie si ich overí vo svojej databáze a v prípade úspechu vráti požadované dáta.

Toto riešenie nie je vhodné ak sa niekde v rámci komunikácie nachádza nezabezpečené spojenie. Útočník, ktorý by  takúto komunikáciu zachytil, by mal jednoduchý prístup k prihlasovacím údajom používateľa.

Používanie nezabezpečeného spojenia je všeobecne nebezpečné bez ohľadu na schému zabezpečenia a typ prenášaného údaju používaného na autorizáciu, preto ďalej v práci budeme predpokladať, že spojenia s každým koncovým bodom sú zabezpečené pomocou SSL/TLS.

Aj v prípade zabezpečeného spojenia však existujú zraniteľnosti \cite{tsl_vulnerabilities}. Prihlasovacie údaje sú zriedkavo menený identifikátor a teda po ich odchytení sa dajú dlho zneužívať. Okrem samotného úniku citlivých údajov a z toho vyplývajúcich nepríjemností pre používateľa má tento prístup aj ďalšie nevýhody.

Okrem priameho zneužitia získaných hesiel útočníkom, môže útočník ukladať heslá do databázy odchytených hesiel, ktorá môže byť využitá aj inými útočníkmi pri ďalších útokoch. Tento prístup sa nazýva \textit{slovníkový útok} a môže byť veľmi efektívny. \cite{fast_dict_attacks}. Ľudia tiež často používajú podobné heslá na všetky svoje účty. Potom sa podľa istých vzorov odhalených v sade hesiel jedného používateľa dajú ľahšie uhádnuť ďalšie heslá. \cite{password_patterns}.


\section{Schéma zabezpečenia s využitím identifikátora sedenia}
\label{sec:session}

Prvé riešenie, kde môžeme hovoriť o nejakej schéme zabezpečenia, nie len o existencii prihlasovacích údajov a ich overení pri každej požiadavke, je sledovanie každého aktívneho sedenia s rozhraním (angl. session).

Pri prvej požiadavke sa používateľ autentifikuje voči serveru, ten si vytvorí a uloží záznam o sedení. Tento záznam môže obsahovať rôzne základné informácie o sedení (napríklad čas vytvorenia) a informácie o používateľovi, s ktorým je sedenie vytvorené. Dôležitá časť záznamu je jednoznačný identifikátor sedenia v podobe náhodného reťazca. Potom klientovi vráti identifikátor sedenia. Všetky nasledujúce požiadavky klienta budú obsahovať tento identifikátor, podľa ktorého vie server určiť, ktorému používateľovi patria, teda či je autentifikovaný, prípadne či má právo vykonať dané volanie (ak rozhranie implementuje nejakú autorizačnú schému). Popísaná schéma je znázornená na obrázku \ref{obr:session}.

Oproti predošlému riešeniu pribudla potreba spravovať sedenia, no veľkou výhodou je, že sa už neposielajú citlivé prihlasovacie údaje v každej požiadavke. Rozhranie však stále potrebuje pri každej požiadavke preložiť identifikátor na záznam o používateľovi.


\begin{figure}
    %vlozenie samotneho obrazku vycentrovaneho a vhodnej velkosti
    %obrazok je v subore images/session.png
    \centerline{\includegraphics[width=0.8\textwidth]{images/session_schema}}
    %popis obrazku
    \caption[Schéma s použitím identifikátora sedenia]{Autentifikačná schéma s použitím identifikátora sedenia.}
    %id obrazku, pomocou ktoreho sa budeme na obrazok odvolavat
    \label{obr:session}
\end{figure}

\section{Schéma zabezpečenia využívajúca API kľuče}

API kľúč je tajný kľúč slúžiaci na podpisovanie celej požiadavky na rozhranie. Podpísaním požiadavky vznikne autentifikovaná požiadavka (angl. authenticated request). Na podpisovanie sa väčšinou používa hešovanie s kľúčom a ako podpis potom slúži hešovaný autentifikačný kód. Tento kód potom klient posiela spolu s požiadavkou. API kľúče využíva napríklad populárna cloudová služba AWS \cite{aws_auth}.

Na vytvorenie požiadavky teda klient potrebuje najprv získať API kľúč. Ten klient získa tak, že si ho vyžiada od rozhrania, ktorého služby alebo zdroje chce využívať. Rozhranie vygeneruje API kľúč pre klienta (po prípadnom overení jeho identity, či zaplatení poplatku za využívanie služieb rozhrania), uloží si ho a vráti ho klientovi. Klient tento kľúč následne používa pri vytváraní požiadaviek na rozhranie tým, že ich podpíše. Rozhranie zvaliduje podpis pomocou kľúča, ktorý si uložilo a ak je platný vykoná požiadavku.

HTTP požiadavka nemá jednotnú formu a teda požiadavka reprezentujúca to isté volanie môže mať viac reprezentácií, ktoré sa líšia napríklad poradím parametrov alebo využitím rôznych hlavičiek pre uloženie rovnakej informácie. Podobne serializácia požiadavky do textovej podoby môže byť rôzna. Preto je potrebné definovať kanonickú schému, ako sa má požiadavka serializovať. Inak by rozhranie nedokázalo serializovať požiadavku s rovnakým výstupom ako klient, podpísať ju a tento podpis porovnať s~podpisom priloženým v požiadavke. Schéma na obrázku \ref{fig:api_key_schema} zobrazuje realizáciu schémy zabezpečenia pomocou API kľúčov.

\begin{figure}
    %vlozenie samotneho obrazku vycentrovaneho a vhodnej velkosti
    %obrazok je v subore images/session.png
    \centerline{\includegraphics[width=0.8\textwidth]{images/api_key_schema}}
    %popis obrazku
    \caption[Schéma s použitím API kľúča]{Autentifikačná schéma s použitím API kľúča.}
    %id obrazku, pomocou ktoreho sa budeme na obrazok odvolavat
    \label{fig:api_key_schema}
\end{figure}

Nevýhodou použitia API kľúčov je teda nutnosť udržiavania stavu v rozhraní. Rozhranie si musí pamätať kľúče, ktoré vydalo a ku každému kľúču nejaký identifikátor, s~ktorým klientom je spojený, prípadne aj jeho oprávnenia, napríklad maximálny počet volaní za deň.

Samotný API kľúč sa teda neposiela spolu s požiadavkou, ale iba raz po jeho vygenerovaní rozhraním. Tým pádom jeho odchytenie nie je jednoduché a preto máva API kľúč neobmedzenú platnosť. Avšak požiadavka, ktorá je už podpísaná pomocou API kľúča sa posiela po sieti a tým pádom sa dá odchytiť. Takáto požiadavka už je autentifikovaná. Preto po jej odchytení ju môže útočník použiť viac krát a tým používať nejaký cenný zdroj rozhrania alebo preťažiť rozhranie veľkým množstvom požiadaviek, ktoré rozhranie vykoná, lebo sú autentifikované.

Ako obrana voči tejto zraniteľnosti sa využíva časová platnosť autentifikovanej požiadavky. Klient vloží do požiadavky, pri jej vytváraní, časovú pečiatku dokedy je platná, tento interval môže byť veľmi krátky, napríklad 5 minút.

Ďalšia zraniteľnosť API kľúčov často nastáva pri ich uložení na nesprávne miesto. Napríklad pri webovej aplikácii nie je bezpečné ukladať kľúč na klientskej strane, ale na serveri a odtiaľ vykonávať volania na rozhranie. Rovnako pri mobilnej aplikácii nie je bezpečné ukladať kľúč priamo v aplikácii, lebo sa dá získať reverzným inžinierstvom \cite{api_key_vulnerabilities}.



\section{Schéma zabezpečenia využívajúca API tokeny}

API token (ďalej token) je identifikátor, ktorý slúži na autorizáciu prípadne aj identifikáciu používateľa pri prístupe k rozhraniu. Token môže mať viaceré podoby, jednotlivým typom a formátom sa venujú podkapitoly \ref{sec:types} a \ref{sec:formats}.

Tok v rámci schémy zabezpečenia rozhrania funguje podobne ako pri využití identifikátora sedenia, ktorý sme popísali v podkapitole \ref{sec:session}. Líši sa najmä v tom, že token môže niesť pridanú informáciu a rozhranie vie jeho platnosť overiť bezstavovo. Popísaná schéma s využitím tokenu je zobrazená na obrázku \ref{obr:token}. Na dosiahnutie tejto výhody je nutné použiť štruktúrovaný formát tokenu. Možné formáty tokenov detailnejšie popíšeme v podkapitole \ref{sec:formats}.


\begin{figure}
    %vlozenie samotneho obrazku vycentrovaneho a vhodnej velkosti
    %obrazok je v subore images/session.png
    \centerline{\includegraphics[width=0.8\textwidth]{images/token_schema}}
    %popis obrazku
    \caption[Schéma s použitím tokenu]{Autentifikačná schéma s použitím tokenu.}
    %id obrazku, pomocou ktoreho sa budeme na obrazok odvolavat
    \label{obr:token}
\end{figure}

\section{Typy tokenov}
\label{sec:types}

Tokeny využívané v schéme zabezpečenia rozhrania sa dajú rozdeliť podľa ich generického využitia na niekoľko typov. Nie v každom scenári máme explicitne dané aký token využiť, no niektoré sú často vhodnejšie ako iné. V tejto kapitole predstavíme viaceré typy tokenov a to prístupový (angl. access), nositeľský (angl. bearer), obnovovací (angl. refresh) a identifikačný token.

\subsection{Prístupový token}

Prístupový token \cite{access_token} je najzákladnejší a najčastejšie používaný typ tokenu. Tento token vygeneruje autentifikačný server po autentifikácii používateľa a ďalej slúži na autorizáciu v rozsahu, ktorý sa určil v rámci autentifikácie konkrétneho používateľa. Prístupový token môže mať rôzne formáty podľa toho ako funguje schéma zabezpečenia rozhrania.

Token je spojený s istými údajmi o používateľovi, ako napríklad identifikátor a~prístupové práva. Tieto údaje môžu byť uložené priamo v tokene alebo na serveri, v~závislosti od toho aký formát tokenu je použitý. Zároveň je s tokenom spojený aj časový limit platnosti, ktorý býva kvôli bezpečnosti krátky. Po odchytení tokenu totiž môže útočník vystupovať v mene používateľa, ktorého údaje sú uložené v tokene. Po uplynutí časového limitu platnosti tokenu sa používateľ musí opätovne autentifikovať voči autentifikačnému serveru a ten mu vydá nový token.


\subsection{Nositeľský token}

Nositeľský token reprezentuje najčastejší spôsob použitia prístupového tokenu. Pri jeho použití má nositeľ tokenu prístup k rozhraniu bez ohľadu nato, kto je. Stačí aby v~požiadavke poslal platný nositeľský token.

Následne rozhranie nekontroluje identitu používateľa, ale iba platnosť tokenu. Preto pri jeho využití treba prikladať väčší dôraz na bezpečnosť tokenu napríklad tak, že jeho platnosť bude veľmi krátka, napríklad 5 minút.


\subsection{Obnovovací token}

Ako sme už spomínali vyššie, prístupový token má často relatívne krátky časový limit platnosti. Ak chce používateľ využívať rozhranie aj po jeho uplynutí, je potrebné aby získal nový prístupový token.

Na riešenie tohto problému existujú dva jednoduché spôsoby. Buď sa používateľ znova autentifikuje a server mu vygeneruje nový prístupový token alebo si klient, cez ktorého používateľ komunikuje s rozhraním bude pamätať prihlasovacie údaje používateľa a využije ich na opätovnú autentifikáciu používateľa. Oba prístupy nie sú ideálne, prvá možnosť je nekomfortná pre používateľa a nie je možná, ak je klientom nejaká služba alebo iná aplikácia. Druhá možnosť je nebezpečná, lebo klient musí mať niekde uložené prihlasovacie údaje používateľa a tým sa zvyšuje riziko ich získania útočníkom.

Obnovovací token adresuje problém s krátkou platnosťou prístupových tokenov. Pri prvotnej autentifikácii používateľa server okrem prístupového tokenu vygeneruje aj obnovovací token. Oba tokeny vráti klientovi. Následne keď uplynie platnosť prístupového tokenu, klient pošle požiadavku o nový prístupový token pomocou obnovovacieho tokenu. 

Schému s obnovovacími tokenmi využíva napríklad populárny autentifikačný protokol OAuth 2.0 \cite{oauth2}.


\subsection{Identifikačný token}

Identifikačný token je špeciálny typ prístupového tokenu. V tomto prípade musí ísť o~štruktúrovaný formát tokenu. Token obsahuje identifikátor používateľa a autorizačné údaje. Navyše môže token obsahovať doplnkové údaje ako vydavateľa tokenu, čas platnosti tokenu, čas vydania tokenu a podobne.

Identifikačný token využíva napríklad protokol OpenID Connect (OIDC), čo je nadstavba protokolu OAuth 2.0 o identitu používateľa \cite{oidc}. OIDC dokonca presne špecifikuje použitie JWT (JSON Web Token), ktorý viac predstavíme v kapitole \ref{kap:typy}.


\section{Formáty tokenov}
\label{sec:formats}

Už sme spomenuli, že existujú rôzne typy tokenov, no iba pri identifikačnom tokene je striktne daný formát tokenu. Pri ostatných typoch sa stretávame s rôznymi formátmi tokenu. Vo všeobecnosti rozoznávame dva formáty tokenov a to nepriehľadné (angl. opaque) a štruktúrované tokeny. Existujú aj hybridné formáty, ktoré kombinujú výhody obidvoch spomínaných typov, no pri nich sa dá hovoriť skôr o istých vzoroch ako o~formátoch. My predstavíme dva hybridné formáty a to konkrétne fantómové a~rozdelené (angl. split) tokeny.

Tokeny často zaručujú ochranu autenticity a integrity. Vybrané tokeny, ktoré porovnávame v tejto práci, používajú rôzne kryptografické algoritmy na zabezpečenie integrity a autenticity tokenu. Využíva sa buď digitálne podpisovanie (založené na asymetrickom šifrovaní) alebo hešovanie s kľúčom \cite{hmac_povodny}. Výsledkom týchto algoritmov je buď digitálny podpis alebo hešovaný autentifikačný kód (HMAC). V celej práci budeme v oboch prípadoch hovoriť o podpise tokenu. A proces ich vytvárania budeme nazývať podpisovanie. V prípade, že budeme chcieť hovoriť iba o podpise, ktorý vznikol pomocou asymetrického šifrovania, budeme explicitne hovoriť o digitálnom podpise.

\subsection{Nepriehľadný token}
\label{sec:opaque}

Ide o najjednoduchší formát tokenu. Nepriehľadný token je náhodný reťazec znakov. Jednoduchý je v tom, že nenesie žiadnu pridanú informáciu. Všetky metadáta o tokene si musí pamätať rozhranie.

Takýto prístup so sebou nesie významné výhody aj nevýhody. Výhodou je, že samotné vytvorenie tokenu je veľmi rýchle, rozhranie jednoducho vygeneruje náhodný reťazec. Vďaka tomu, že nenesie žiadne pridané informácie, nenesie ani citlivé informácie o používateľovi. Navyše je jeho platnosť obmedzená (narozdiel od platnosti prihlasovacích údajov), teda jeho zachytenie útočníkom nie je také nebezpečné. Nevýhodou však je, že rozhranie ho nevie bezstavovo overiť, teda ho musí napríklad vyhľadať v~databáze platných tokenov a to je časovo náročné.


\subsection{Štruktúrovaný token}


Na rozdiel od nepriehľadného tokenu štruktúrovaný token obsahuje pridanú informáciu napríklad identifikáciu používateľa, jeho prístupové práva, čas platnosti tokenu, čas vydania tokenu a podobne.

Aby sa predišlo úniku citlivých informácií z tokenu, je token šifrovaný. Využívajú sa rôzne symetrické aj asymetrické algoritmy. Všetky konkrétne protokoly, ktoré rozoberáme v tejto práci, používajú štruktúrované tokeny a v kapitole \ref{kap:typy} sa venujeme ich vytváraniu a s ním spojenému šifrovaniu alebo hešovaniu tokenov.

Najväčšou výhodou štruktúrovaného tokenu je, že rozhranie ho môže bezstavovo overiť, lebo pozná kľúč, ktorým bol token zašifrovaný, teda ho vie dešifrovať a získať informácie, ktoré nesie. Zo získaných informácií vie rozhranie overiť platnosť tokenu a~autorizovať používateľa.


\subsection{Fantómový token}

Ako sme naznačili v úvode podkapitoly, fantómový token \cite{phantom_token} je hybridný formát tokenu. Podľa tohto vzoru autentifikačný server vygeneruje dva tokeny, nepriehľadný token pre klienta a štruktúrovaný token pre rozhranie. Ďalej sa využíva API brána alebo reverzný proxy server (RPS), v ktorom sa uloží dvojica tokenov ako kľúč a hodnota. Kľúčom je nepriehľadný token, hodnotou je štruktúrovaný token.

Následne, keď klient pošle požiadavku na rozhranie, tak pridá nepriehľadný token. API brána alebo RPS ho preloží na štruktúrovaný token a tento štruktúrovaný token poskytne rozhraniu. Rozhranie ho môže bezstavovo overiť a využiť pridané informácie, ktoré nesie.

Brána alebo RPS síce musí vyhľadať záznam s dvojicou tokenov, kde je kľúčom poslaný nepriehľadný token, ale môže si výsledok uložiť do medzipamäte (napríklad služba Redis \cite{redis}) pre ďalšie požiadavky. Tým sa zvýši priepustnosť brány alebo RPS a~zároveň ubudnú nároky na výkonnosť rozhrania. Moderné systémy majú často architektúru mikroslužieb, kde jeden autentifikačný server môže vydávať tokeny autorizujúce požiadavky na viacero rozhraní. V takomto systéme môže byť jedna brána alebo jeden RPS zdieľaný medzi viacerými rozhraniami.

Výhodou oproti obyčajnému štruktúrovanému tokenu je, že klient nedrží v pamäti žiadne citlivé informácie.


\subsection{Rozdelený token}

Rozdelený token \cite{split_token} má podobnú schému a výhodu ako fantómový token, no navyše obmedzuje štruktúrovaný token vydaný autentifikačným serverom tým, že musí obsahovať podpis chrániaci jeho autenticitu.

V schéme rozdeleného tokenu vydá autentifikačný server len štruktúrovaný token. Podpis z tohto tokenu pošle klientovi a do medzipamäte brány alebo RPS zapíše celý token s hešovaným podpisom ako kľúčom.

Požiadavky od klienta budú obsahovať ako nepriehľadný token získaný podpis a~brána alebo RPS ho zahešuje a preloží na štruktúrovaný token pomocou medzipamäte. Token následne spolu s požiadavkou pošle rozhraniu.